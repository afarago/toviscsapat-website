<div id="main_container" class="main container">
    <div>

<!-- ------------------------------------------------------------------------------------------------ -->
<h1>TövisCsapat kézikönyv</h1>
<h2>A TövisCsapatról [rólunk]</h2>
<p>Csapatunk, a TövisCsapat 2014-ben indult először az First Lego League FLL robot programozási versenyen. A csapat eddig tizennyolc 9-16 éves gyerek életébe csempészte bele a programozás izgalmát. Játszva tanultuk meg a programozás alapjait és a négy év alatt megvizsgálhattuk az oktatás, a hulladékgyűjtés, a felelős állattartás, illetve az állatvédelem és az emberi vízgazdálkodás fontos kérdéseit.</p>
<p>Káposztásmegyeren, a Homoktövis Természetvédelmi Terület mellett fedezzük fel évről-évre a programozás, a csapatmunka és a kutatás örömét az SAP támogatásával. Fantasztikus csapatok és emberek között éljük meg, hogy a legtöbb, amit kaphatunk az az, amit tanulunk, nem az, amit nyerünk.</p>
<h2>Filozófiánk, céljaink [céljaink]</h2>
<p>Hiszünk abban, hogy a tudomány, technológia, mérnöki tudományok, művészetek és a matematika (STEM/STEAM) kiemelkedően fontos. Az ezek iránt érdeklődő diákok számára szükség van lehetőségre, hogy felfedezhessék, elmerülhessenek bennük, kitűnhessenek eredményeikkel és részt vehessenek tevékenységekben, melyek segítik ezen területeken a tanulásukat.</p>
<p>A TövisCsapat 2014 óta készít fel általános iskolás korú diákokat a First Lego League robotprogramozási és természettudományos nemzetközi versenyére. Az elmúlt 4 év alatt a csapattagok fantasztikus sikereket értek el évről-évre komolyabb tudással és felkészültséggel az SAP folyamatos segítségével. A verseny fő célja a jövő generációjának technikai fejlesztése a fenntarthatóság jegyében.</p>
<p>A csapatot pártoló szülők készítik fel a versenyekre, sokszor a pártoló iskolák tanárainak segítségével.</p>
<p>2015, 2016, 2017, 2018. év során is sikerrel szerepeltek a csapat tagjai a robotprogramozási versenyen és ezzel rendszeresen a verseny nemzetközi fordulóiba és döntőjébe jutottak.</p>
<h3>Eredményeink</h3>
<p>Az <a href="years.html">elmúlt évek során</a> a csapat tagjai munkájukkal és felkészültségükkel igen jelentős eredményeket értek el.</p>
<h3>A <em>FIRST</em>® és a First Lego League</h3>
<p>A csapatunk részt vesz a <em>FIRST</em>® „For Inspiration and Recognition of Science and Technology” nonprofit szervezet által alapított versenyben. A <em>FIRST</em>® azért dolgozik, hogy a kultúránkban a tudomány, matematika, mérnöki tudományok és technológia hasonlóan népszerű legyen a gyerekek körében, mint például a sport. A <em>FIRST</em> 1989-as alapítója Dean Kamen mérnök és feltaláló.</p>
<p>A <em>FIRST</em>® LEGO League verseny egy izgalmas és nemzetközi verseny, általános és középiskolás diákok számára, mely arra készteti őket, hogy mérnöki, tudományos problémákat oldjanak meg intenzív versenyhelyzetben. A program az országból több száz, Európa- és világszerte több tízezer diákot mozgat meg. Ennek részeseivé válhatnak a TövisCsapat ifjú tagjai. A csapat maximum 10 diákból állhat, akik a többi csapattal különböző részterületeken megszerezhető kupákért versenyeznek – ide értve a kiváló mérnöki tervezést, versengve játszást, sportemberi teljesítményt, kutatási és tudományos projektet, előadói képességeket és együttműködést más iskolákkal, üzleti cégekkel és közösségekkel.</p>
<p>A program sikerrel tud bevonni számtalan háttérből érkező diákot, az új csapattagok inspirációkat adnak a tapasztaltaknak, míg a kevesebb tapasztalattal rendelkező diákokat a tapasztaltak segítik és bíztatják az alapképességeik kialakításában és sikeres fejlesztésében. A <em>FIRST®</em> részvételük során lényeges és élet-hosszig tartó képességeket szerezhetnek, mint a tervezés, kutatás, együttműködés, mentorálás és csapatmunka. A munka során megértik a diákok a csapatmunka és a problémamegoldás képességeinek értékét. A közös munka számtalan lehetőséget biztosít digitális ismetereik bővítésére is: programozás, weblap tervezés, marketing, költség-tervezés, PR, prezentáció-készítés és számtalan más terület, melynek a jövőben nagy hasznát láthatják. A csapattagok megtanulnak ötletelni (brainstorm), kompromisszumokat kötni, célokat meghatározni, és határidőket tartani.</p>
<h3>A TövisCsapat FLL csapat céljai</h3>
<ul>
<li>Gyakorlati tanulási lehetőség biztosítása mérnöki-tudományos területen iskolások számára</li>
<li>Felkelteni a diákok érdeklődését a mérnöki és technológiai pályák iránt</li>
<li>Pozitív minták erősítése</li>
<li>A <em>FIRST</em>® elveinek népszerűsítése</li>
<li>Sikerre vezető képességek erősítése: vezetés, csapatmunka és kreativitás területén</li>
<li>A <em>FIRST</em>® programjainak és elveinek népszerűsítése - <em>FIRST</em>® LEGO League és <em>FIRST</em>® LEGO League Junior</li>
<li><em>FIRST</em>® LEGO League csapatok számának és tudásának erősítése – Káposztásmegyeren, Újpesten, Budapesten</li>
<li>Helyi <em>FIRST</em>® csapatok segítése, mentorálása</li>
<li>Törekvés arra, hogy erős, versenyképes és eredményes <em>FIRST</em>® csapat legyünk</li>
</ul>
<h2>A csapattagság előnyei [előnyök]</h2>
<p><strong>UTAZÁSI LEHETŐSÉGEK</strong> – a versenyekre közösen a csapattársaiddal, teljesítményünktől és szerencsénktől függően akár távolabbi országokba is eljuthatsz.</p>
<p><strong>ÚJ KÉPESSÉGEK ÉS LEHETŐSÉGEK </strong>– ahogy egyre komolyabb tapasztalatot szereztek, számos, későbbi mérnöki, kommunikációs vagy gazdasági pályára lehetőséget adó képesség, kapcsolat és referencia birtokába is jutsz.</p>
<p><strong>CSAPATÉPÍTÉSI </strong>képességek elsajátítása, s ezzel együtt<strong> VEZETŐI FELADATOK</strong>, lehetőségek és felelősségek várnak.</p>
<p><strong>VIDÁMSÁG ÉS ÖRÖM </strong>jár együtt a csapattal - csapattársaid, más csapatok, diákok és szakértőkkel való találkozás és a kapcsolatépítés közben</p>
<h2>Egy tipikus évad [tipikus évad]</h2>
<p>A TövisCsapat tagjai heti rendszerességgel találkoznak, általában már a nyári időszak közepétől, végétől. A hivatalos évad augusztusban kezdődik az évad hivatalos feladatkiírásával, mely a világon egyetlen és azonos napon történik online. A csapattagoknak 10-12 hét áll rendelkezésére, hogy egy robotot tervezzenek, építsenek és programozzanak, mely az évad feladatai közül a lehető legtöbbet megoldja és ezzel párhuzamosan egy eredményes kutatási projektet is véghez vigyenek.</p>
<p>Az első megmérettetésre általában december eleje és január eleje között kerül sor (regionális forduló) 10-20 csapattal. Minden feladatban kiemelkedő eredmény esetén a csapat továbbjuthat a középdöntőbe (FLL Közép-Kelet-Európai), melyben a Magyarország, Szlovákia, Csehország és Lengyelország legjobb csapatai versenyeznek egymással általában februárban. Innen juthatnak a legjobban teljesítő csapatok a márciusi Közép-Európai Döntőbe, legtöbbször Németországba. Az itt legjobban teljesítő csapatok lehetőséget kaphatnak az amerikai, európai fesztiválokon való szereplésre.</p>
<p>Az FLL évad alatt a csapatunk legalább hetente egyszer találkozik augusztustól decemberig, illetve a csapat évadbeli szerepléséig. Ez gyakran egy rendszeres hétköznapi délutáni és esetenként hétvégi (pl. teljes szombat) találkozót jelent.</p>
<p>A találkozók között a diákoktól elvárt, hogy az elkezdett munkát otthon fejezzék be, kutassák, illetve könyvtárban, vagy akár külső helyszínen jelentős önálló munkát végezzenek (kutatás, cikkek írása, prezentáció készítése, játékok előkészítése, programozási -, építési feladatok). A szülők támogatására, mentorálására minden esetben számítanak a csapattagok, ugyanakkor a munkát ők maguk végzik.</p>
<p>Minden szükséges kommunikációt, időpont egyeztetést személyesen és elektronikus módon oldunk meg - email, Google, Viber, Facebook, Microsoft termékek. A csapattagoktól várjuk az önálló, proaktív és kölcsönös telefonos, illetve személyes kapcsolattartást.</p>
<p>Az évadon kívül, a hivatalos kihívás megjelenéséig a csapat népszerűsítő előadásokat, meetupok-at szervez, részt vesz ilyeneken, mentorál más csapatokat, diákokat és önkéntes munkát is végez. Ezekről a csapattagok előzetes információt kapnak és az aktív részvételükre erősen számítunk, a családi időbeosztással összhangban.</p>
<p>Az évad előtt és alatt általában 1-2 alkalommal közös, „ottalvós” hétvégi tábort szoktunk szervezni, melyben a gyerekek a felkészítők társaságában intenzíven ismerkednek a fenti témával, ötletelnek, megoldást keresnek és találnak, sokat szórakoznak. Rendszerint ezek maradandó és meghatározó élményt adnak a csapatnak. A táborokban minden csapattagra számítunk.</p>
<p>A felkészüléseken, versenyeken, táborokban a gyerekek az iskolai táborokhoz hasonlóan egyedül és önállóan vesznek részt. Számos esetben a helyszínre való eljutásban és a helyszínen a szurkolásban számítunk a szülők segítségére.</p>
<h2>Csatlakozz a csapathoz [csatlakozz]</h2>
<p>A csapat tagjainak száma legfeljebb tíz fő lehet. Csapatunkba <a href="http://toviscsapat.hu/csatlakozz.html">keresünk</a> további lelkes és ügyes csapattagokat. Az érdeklődő diákoknak egy felvételi próbát kell sikeresen teljesíteniük. A jelentkezés feltétele az aktív érdeklődés, jó tanulmányi eredmény a programot érintő tantárgyakból és minimum két felnőtt tanár, nevelő vagy edző írásos ajánlása.</p>
<p><a href="http://toviscsapat.hu/download/Toviscsapat_tanari_ajanlo.docx">http://toviscsapat.hu/download/Toviscsapat_tanari_ajanlo.docx</a></p>
<h3>ELSŐ LÉPÉS</h3>
<p>Légy szíves jelentkezz nálunk az alábbi email címen, majd ezután kapsz tőlünk egy jelentkezési lapot, amit tölts ki, minden részletet elolvasva és megértve, majd juttasd el a TövisCsapat felkészítőihez, hozzánk!</p>
<p><a href="mailto:toviscsapat@gmail.com">toviscsapat@gmail.com</a></p>
<p>Készülj fel, hogy a <strong>természettudományos kutatási ötletedet</strong>, javaslatodat személyesen bemutasd egy interjú során. Készülj arra, hogy az évad során a felkészülésre energiát fogsz fordítani, és ezt a kiváló tanulmányi eredményeid megtartásával fogod megtenni.</p>
<p><strong>Csapatmunka</strong>: a személyes találkozó során légy felkészülve arra, hogy egy közös erőfeszítést igénylő feladatot kapsz a felkészítőktől, mellyel megmutathatod a képességeidet az együttműködésre és egy nehéz feladat közösen sikeres megoldására.</p>
<p><em>Az elmúlt évek során a felkészítők mindent megtettek, és így minden, a téma iránt érdeklődő és elkötelezett diák csatlakozhatott, ám a fentiek nem minden esetben garantálják a csapatba való bejutást – a felkészítők a legjobb tudásuk alapján fogják meghatározni a csapat összetételét. Üresedés esetén, a felkészítők az évad során a korábbi jelentkezőket is megkeresik.</em></p>
<p>Az FLL csapattagság feltétele emellett 15.000 Ft éves tagdíj kifizetése.</p>
<p>A TAGDÍJ FEDEZI: csapattagok egyedi pólóinak árát, a kutatási és prezentáció projekthez felhasznált segédanyagok, a poszterek, nyomdai anyagok, versenyt kiegészítő Lego eszközök és segédeszközök árát. Minden tehetséges diákot bíztatunk a jelentkezésre anyagi lehetőségeitől függetlenül. Mindent megteszünk, hogy családokat, akinek a fenti forrás nem áll rendelkezésére segítsük az indulásban gyűjtéssel, támogatással, szponzorokkal. A tagdíj befizetése a csatlakozáskor, de legkésőbb május 30-ig esedékes, és esetleges igény esetén június 30-ig áll módunkban visszatéríteni.</p>
<p>TÁMOGATÁSOK: A csapat igyekszik minden lehetőséget megragadni a költségek csökkentésére és a költségek külső forrásból, szponzorok általi fedezésére. A verseny nevezési díját, díjait az SAP SE cég társadalmi felelősségvállalási projektje támogatja.</p>
<p>A TAGDÍJ NEM FEDEZI: a táborok díját, versenyek utazási és szállásköltségeit, étkezéseket az hétvégi foglalkozásokon és étkezéseket az egyéb eseményeken.</p>
<h3>MÁSODIK LÉPÉS</h3>
<p>Kötetlen beszélgetés és interjú a csapatvezetővel vagy/és a mentorokkal. Miután megkaptuk a jelentkezésedet, időpontot és helyszínt egyeztetünk veled. Amennyiben még soha sem voltál FIRST LEGO League csapattag ezelőtt, akkor is számítunk arra, hogy alapvető információkat megszerzel és tudsz már az FLL versenyről. Az internet segítségével keress fel a weboldalakat, hogy megtudd, hogyan működik egy FLL csapat, és hogy megismerd a 2018-19. évad versenytémáját.</p>
<ul>
<li><a href="https://www.first-lego-league.org/en/season/topic.html">https://www.first-lego-league.org/en/season/topic.html</a></li>
<li><a href="http://www.firstinspires.org/robotics/fll">http://www.firstinspires.org/robotics/fll</a></li>
<li><a href="http://sagv.gyakg.u-szeged.hu/fll">http://sagv.gyakg.u-szeged.hu/fll</a></li>
<li><a href="https://www.facebook.com/ToviscSAPat">https://www.facebook.com/ToviscSAPat</a></li>
</ul>
<p>“Hajrá legények, leányok, alakuljon a legénységed, hogy felfedezzetek, kihívásokat találjatok és innováljatok ebben az izgalmas, inspiráló óriási valamiben, amit világűrként ismerünk! A 2018/2019 FIRST LEGO League évad az összefogásra és közös munkára bátorít, hogy legyőzzétek a földi kötöttségeket is. Megvan bennetek minden, hogy FÖLDKÖRÜLI PÁLYÁRA ÁLLJATOK?”</p>
<h2>Csapattagok felelősségei [felelősségek]</h2>
<p>A csapattagok mind aktív és hiánytalan részvételükkel, mind pozitív hozzáállásukkal és lelkesedésükkel biztosítják folyamatos helyüket a TövisCsapatban.</p>
<p>A csapattagoktól elvárt, hogy minden találkozón, szakértői látogatáson és csapat eseményen részt vegyenek, vagy minden követ megmozgassanak, hogy ez megvalósuljon. A jelenlét alapvető eleme a sikernek, így a távolmaradás a csapattagság felfüggesztéséhez vezethet. Vészhelyzetek adódnak, előre nem tervezett programok közbejönnek, azonban ennek ismétlődése nem jellemzi a lelkes és elkötelezett FLL csapattagot. A csapattagoknak, akik ezt nem tudják megoldani nem minden esetben biztosítható a részvétel az évad további részében.</p>
<p>Minden csapattag kötelező feladata a rendrakás, elpakolás, a kellékek és LEGO elemek rendszerezése a csapat szabályai szerint a csapattalálkozóról való elindulás előtt. Tartsd tiszteletben a helyet (iskola, lakás, vendégház), ahol dolgozol – hagyd olyan vagy még nagyobb rendben és tisztaságban, ahogy találtad!</p>
<h3>Elkötelezettség</h3>
<p>A csapathoz tartozó diák számára a részvétel a csapat munkájában lehetőség; a feladatkörében levő feladatokat maximális lelkesedéssel, elkötelezettséggel és odaadással viszi előre, minden tettével önállóan keresve az alkalmat további tanulásra és egyre jobb eredményekre. Felelősséget vállal. A megbeszélt feladatokat határidőre vagy előtt elkészíti, mások tudtára adja és megérti az eredmény értékét a versenyben és azon kívül is.</p>
<p>Minden tettét az elkötelezettség jellemzi, a szabadideje egy részét saját akaratából, lelkesedéséből és telhetetlenül szenteli a feladatainak és társainak.</p>
<h3>Kapcsolattartás, kommunikáció</h3>
<p>A csapattagok egymással és a felkészítővel, mentorokkal maguk keresik és tartják a kapcsolatot. Minden információt időben, átláthatóan megosztunk – általában elektronikus formában. Az elkötelezett FLL csapattag erre odafigyel, megjegyzi az elhangzottakat és annak megfelelően cselekszik. Rendszeresen és szükség esetén önmagától keresi meg a csapattársait, minden lehetőséget megragad arra, hogy ő tájékozódjon és társait tájékoztassa.</p>
<p>A szülőket tájékoztatjuk, de rendszeres kommunikációt nem velük, hanem a diákokkal folytatjuk és várjuk az aktív részvételüket, visszajelzésüket és kezdeményezésüket.</p>
<h3>Angol nyelv ismerete</h3>
<p>Mindannyiunk anyanyelve a magyar, azonban a verseny felépítése miatt a második fordulón már angol nyelvű bemutatót és kommunikációt várnak a sikeres csapatoktól. Előzetes angol nyelvtudás nem feltétel, számos sikert értek el diákjaink enélkül is lelkiismeretes tanulással. Azonban az angol egészen apró kommunikációs ismerete is nagy előnyt jelent. Az angol nyelvet a felkészülés során is használjuk és várjuk az önálló tanulást.</p>
<p>Például idegen nyelvű cikkek nyers fordítása google fordító vagy felnőtt/szülők segítségével, rövid szövegek, levelek, képeslapok írása angol nyelven (segítséggel), angol szöveg kívülről megtanulása a prezentációhoz, verseny szituációk kommunikációs gyakorlatok angol nyelven.</p>
<h3>Felkészültség és folyamatos tanulás</h3>
<p>A sikeres csapatok sikeres csapattagjai folyamatos tudásvággyal bővítik ismereteiket. Ha csapat sikeres tagja szeretnél lenni, akkor már hozol érdeklődéseket és tudásokat a számodra értékes feladatkörök területein magaddal (Lego Technic építési ismeretek, programozási, informatikai alapok, angol nyelv, természettudományos ismeretek), de minden kínálkozó lehetőséget megragadsz, hogy még többet tanulj.</p>
<p>Lelkesedsz ezért és könyveket, internetes cikkeket, videókat keresel, osztasz meg és próbálsz alkalmazni sikerrel napról-napra, hétről-hétre otthon, szabadidődben is.</p>
<h3>Technikai eszközök</h3>
<p>Számtalan érdekes dolgot fogsz tanulni nálunk. Sok sikert fogsz elérni - egy részét a közös foglalkozásokon, egy részét otthon és könyvárakban. Ahhoz, hogy ezt megtehesd, sokat segít, ha hozzáférsz számítógéphez, esetleg van saját számítógéped.</p>
<p>Számítógépen fogsz tudni információkat, tudományos cikkeket keresni, tudományos videókhoz hozzájutni.</p>
<p>Az információkat minden esetben szóban és elektronikusan osztjuk meg. Fontos lesz számodra, hogy rendszeresen (2-3 naponta) hozzáférj a leveleidhez, internethez. Telefonon csapattársaid fognak keresni és fogod keresni őket.</p>
<h3>Önkéntesség, közösségi munka</h3>
<p>A FIRST LEGO League egy különleges program, melyen a diákok egy kis és szerencsés része tud részt venni. Azért, hogy a sok örömből és esetleges sikerből, amit mi eddig kapunk és még, ami előttünk áll mi is visszaadjunk valami, minden csapattagtól várjuk, hogy lelkesedik az önkéntesség iránt.</p>
<p>Az évad során minden csapattag 15 óra csapathoz kötődő önkéntességre alapuló szolgálatot végez - ezen belül törekszik arra, hogy az FLL programjainak és elveinek népszerűsítését segítse, helyi közösségünket erősítse, csapatunk fenntarthatóságát segítse (például Homoktövis Általános Iskola, Káposztási Családok Egyesülete, Babits Mihály Gimnázium, Homoktövis Óvoda erősítése).</p>
<p>Az általad választott vagy szervezett közösségi munkát előre egyeztesd a felkészítővel. Ezután számolj be a csapatnak az élményeidről és a sikeredről legkésőbb egy héten belül és írd fel a csapat önkéntes listájára.</p>
<h2>Csapaton belül betöltött feladatkörök [feladatkörök]</h2>
<p>A diákok a csapatban az alábbi fő feladatkörök legalább egyikére fognak a munkájuk során koncentrálni:</p>
<h3>Robot építők és programozók</h3>
<p>A robot építők hozzák meg a robotépítés és konstrukciós döntéseket. Együtt dolgoznak azért, hogy a robot magabiztosan, stabil és a lehető legtöbb feladatot nagy biztonsággal megoldó mechanikai konstrukciója elkészüljön. Minden a robotra vonatkozó szabályt és lehetőséget megismer, számtalan megoldást kipróbál és az internet segítségével korábbi évek, könyvek és más oktatóvideók instrukcióit is kipróbálja, sikerrel alkalmazza. A csapat minőségellenőrző tagja felelős a kábelek, a kritikus komponensek ellenőrzéséért, megfelelő beépítésének ellenőrzéséért és a robotszabályzat ellenőrzéséért.</p>
<p>Minden csapattag önállóan épít működő részegységeket, melyben a többiek tanácsát, segítségét és útmutatását is igénybe veszi. <strong>Sikeres robotkonstrukció építéséhez a korábbi Lego Technic elemekkel szerzett építő képesség nagy előny.</strong></p>
<p>A programozók biztosítják, hogy a robot programjai adott időben mért futtatások 90%-án vagy többször sikeresen teljesítsék a részfeladatot. Gondoskodnak arról, hogy a program átláthatóan, szerző és dátum szerint megfelelően követhetően, megfelelő túlbiztosítással mentésre kerül több tárolóra is.</p>
<h3>Tudományos projekt kutatók</h3>
<p>A csapattagok ezen csoportja vezeti a tevékenységeket, amelyek kutatási projekt elkészítéséhez és bemutatásához tartoznak. Minden csapattag egyénileg is felelős a kutatási cél eléréséért, a kutatók késztik elő, rendszerezik a megszerzett információkat, szervezik meg a szakértőkkel való találkozást, húzzák meg a megfelelő határidőket, hoznak döntéseket a kutatási projekt irányáról. Háttérkutatást végeznek a problémakör megismerésére, rendszeresen járnak könyvtárba, keresnek fel szakirányú internetoldalakat, keresnek meg és keresnek fel iskolai, közösségi, üzleti és akadémiai körökben szakértőket. A szakértői látogatásokat a mentorok, vezetők, szülők segítségével szervezzük meg.</p>
<p>Ők hozzák létre a kutatást bemutató előadás ppt fóliáit és gondoskodnak az esetleges kellékek beszerzéséről (jelmezek, ppt, poszter, molinó, háttér …). A verseny során gondoskodnak arról, hogy minden bemutató eszköz hiánytalanul és működőképesen segítse a csapat legjobb eredményét.</p>
<p>A kutatók csoportja gondoskodik a kutatási eredmények megosztásának megszervezéséről is, akár több csapattag bevonásával. Ezen belül újságcikket, posztot ír, plakátot készít és juttat el a célcsoportokhoz. Megosztja osztályában, iskolájában, ahol előadásokat vagy bemutatókat is szervez.</p>
<p><strong>Szerteágazó természettudományos érdeklődés vagy ismeretek, olvasottság, iskolai verseny részvételek, kutatói véna, könyvtár szeretete, internet használatának ismerete előnyt jelenthet ehhez.</strong></p>
<h3>Alapérték és csapatszellem építők</h3>
<p>Az FLL alapértékeinek ismerete, tisztelete és értékelése minden csapattag közös feladata és lehetősége. Ezek mellett ezen diákok gondoskodnak elsődlegesen az alapértékek rendszeres központban tartásáról, versenyhelyzetekre való felkészítésről és játékokról a csapat számára.</p>
<p>A csapatszellem építők hozzák létre az olyan kellékeket, mint kitűzők, matricák, ajándékokok, melyek az öröm, a kapcsolattartás és a közös ünneplést készítik elő. Ők készítik elő a csapat azonosságát kifejező kellékeket a versenyekre és a közös találkozókra, kirándulásokra.</p>
<h3>Fotós és PR</h3>
<p>Ez a csapattag gondoskodik a felkészülés és versenyek dokumentálásáról video, fotó, közösségi média posztok, újságcikkek elkészítésével, publikálásával. Ebben a mentorok és média szakemberek segítségére támaszkodik. Ezeket az anyagokkal segíti az FLL népszerűsítését publikációkon, újságokon és egyéb médián keresztül.</p>
<h2>Gracious Professionalism</h2>
<p>A Gracious Professionalism® (GP) kifejezést Woody Flowers, a Massachusetts Tudományegyetem (MIT) emeritus professzora, a FIRST® vezetőségi tagja alkotta meg. A GP a FIRST LEGO League felkészülés és verseny minden mozzanatát meghatározza számunkra.</p>
<p>A GP Magában foglal minden pozitív viselkedési mintát, amelyet követünk – akár látnak minket, akár egyedül vagyunk – amelyek miatt az általunk nagyra tartott emberek a leginkább büszkék ránk. A Gracious Professionalism megköveteli, hogy másokhoz kedvességgel és tisztelettel közelítsünk, egymással tisztán és őszintén beszéljünk és minden konfliktust és félreértést rögtön feloldjunk. A Gracious Professionalism tanulásra bíztat minket és szívünkben, lelkünkben kemény versenyzésre, miközben egymásra és versenytársainkra is kedvességgel és tisztelettel tekintünk. „GP” során magas minőségben dolgozol, tökéletes erkölcsi, etikai hozzáállással, önmagad és mások tiszteletével, képességgel arra, hogy szívélyesen, tisztelettel versenyezz. A „GP” megjelenít mindent, amire az FIRST épít és amit támogat, és ezzel együtt mindazt, amire a TövisCsapat is épít és amit támogat.</p>
<p><strong>TövisCsapat robotika csapat magatartási szabályai</strong></p>
<p>A csapattagok példát mutatnak a Gracious Professionalismból:</p>
<ul>
<li>Tisztelettel viselkednek egymással és más csapatokkal, felkészítőkkel, mentorokkal, szülőkkel és más felnőttekkel, a csapat birtokában lévő eszközökkel és a találkozóink során használt helyszínekkel is mindenkor. A csapattagok nem tűrik a káromkodást, kötekedést, egymás bántását.</li>
<li>Tartózkodnak a romboló viselkedéstől, különösen, ha ez érinti a többi csapattagot</li>
<li>Befejeznek minden kiadott feladatot, összefoglalót, kutatási feladatot elemet, prezentációt. Ennek határideje következő heti csapattalálkozó, ha nincs más külön egyeztetett időpont.</li>
<li>Segítséget nyújtanak egymásnak vagy másoknak, minden adódó alkalommal.</li>
<li>Aktívan kiveszik a részüket a feladatokból, eredményekből, örömből, jó hangulatból a találkozók, táborok, versenyek a legmagasabb eredményre és győzelem lehetőségére törekedve. Telefonos játékokat, telefonozást, a célról figyelmet elterelő tevékenységeket kerülik a foglalkozások és a versenyek során egyaránt.</li>
<li>Méltóságot, tiszteletet mutatnak, akár nyernek, akár veszítenek.</li>
</ul>
<p>A fenti szabályok, példák megszegése esetén elvárt, hogy a csapattag minden érintettől elnézést kérjen a lehető leghamarabb.</p>
<h2>Verseny évad [verseny évad]</h2>
<p>A csapattagok hetente minimum egyszer találkoznak előre egyezetett időpontokban, augusztus közepétől kezdődően rendszeresen. A részvétel nem szabadon választott, mindenképp számítunk minden csapattagra. Amennyiben nem tudsz jönni, mindenképp előre és a lehető leghamarabb jelezd a felkészítőnek és a csapattársaidnak.</p>
<h3>Csapattalálkozókon így dolgozunk</h3>
<p><strong>Gracious Professionalism-ot és tiszteletet</strong> mutatsz minden alkalommal egymás, a felkészítők, a mentorok és mindenki iránt, akivel együtt dolgozol bárhol.</p>
<p><strong>Aktív résztvevő</strong> vagy mindenkor. Amennyiben nincs számodra elég feladat, haladnivaló, jelezd a csapattársaidnak, felkészítőknek. Kezdeményezz, ha úgy látod, valamit te is megtehetnél. Ne várd meg, míg segítséget kérnek tőled. Az FLL csapatcélokkal kapcsolatban használd az időt számítógépen, telefonnal, beszélgetéssel, Lego építéssel.</p>
<p><strong>Eszközök az önálló feladatvégzéshez</strong> – mindent megteszünk, hogy a felkészüléshez a lehető legtöbb eszközt biztosítsunk, ugyanakkor a lehetőségeink korlátozottak. Számítógép, laptop és bármilyen egyéb eszközt célszerű, ha te is tudsz hozni.</p>
<p><strong>Telefonok</strong> bekapcsolva maradhatnak a kutatómunkához, illetve a szülőkkel való legszükségesebb kapcsolattartás érdekében. A csapattalálkozó során más telefonhívást, üzenetet nem veszünk fel.</p>
<p><strong>Légy tájékozott</strong> – minden csapattag tájékozódik a verseny szabályaival, menetével és céljával kapcsolatban. Maga kérdez, olvas, munkára készen és felkészülten érkezik a találkozókra, tisztában van a csapat és csoportja céljaival, feladataival.  Ha nem tudsz valamit, akkor lehet, hogy nem kérdeztél eleget.</p>
<p><strong>Kommunikálj</strong> – tégy fel kérdéseket, szólj, ha nem értesz valamit, vagy segítségre van szükséged. Beszélj nyíltan, egyértelműen és gyakran – egymással és a felkészítőkkel.</p>
<p><strong>Vállalj felelősséget</strong> – Légy lelkiismeretes a robot és a Lego elemek kezelése, karbantartása, építése során. Tégy mindent oda, ahova tartozik, hogy könnyen elérhető legyen, ha szükség van rá. Gyere a találkozókra időben és tudd, hogy milyen feladatot és eredményt vállaltál. Rakj rendet magad után és segíts ebben másokat is.</p>
<p><strong>Érezd jól magad!</strong> – minél sikeresebb vagy a professzionális, tájékozott, tiszteletet és GP-t gyakorló, kommunikatív és felelősségteljes együttműködésben, annál emlékezetesebb, örömtelibb pillatatot és élményt szerzel magadnak és társaidnak is. Érezd jól magad, hiszen ezért vagyunk együtt!</p>

<h3>Versenyeken és más eseményeken így dolgozunk</h3>
<p><strong>Gracious Professionalism® és tiszteletet</strong> mindenkor. Segítsd a csapattársaidat és más csapatokat is, ha képes vagy rá. Nincs veszekedés! Figyelj a csapattársaidra és légy abban biztos, hogy mindenki tud a bírákhoz szólni, amikor a csapat előad vagy csapat interjún kérdezik. Mindenek felett a viselkedéseddel mutass jó példát, keltsd a csapat jó hírét és bizonyosodj meg arról, hogy a csapatot és önmagadat jól tükrözik a tetteid. Ne tégy olyat, ami miatt később a társaidnak szégyenkezniük kell.</p>
<p><strong>Légy pozitív</strong> – Minden csapattagtól arra számítunk, hogy mindenkor pozitívan, bizakodóan, segítőkészen és építő módon áll a verseny minden mozzanatához – függetlenül attól, hogy az pontot ér-e vagy sem, és függetlenül a verseny állásától, vagy végeredményétől. Önmagad miatt és miattunk!</p>
<p><strong>Lelkesedj</strong> <strong>és legyél energetikus</strong> – ragadj meg minden alkalmat, hogy támogasd, drukkolj, táblát vagy zászlót lengess, szurkolj, kiabálj teli torokból a csapatodnak! Szurkolj a többi csapatnak is! Minden pillanatban légy jelen, légy aktív és keresd a lehetőséget. Ne spórolj, takarékoskodj túlzottan az energiáiddal! Teljesen rendben van, ha a verseny végére minden energiádat kiadod, elfáradsz.</p>
<p><strong>Nézz ki jól, inspirálj másokat</strong> – viseld a csapatpólót büszkén, megjelenésed hozzon jókedvet, energiát mások életébe és napjába! Gondolkozz azon, és tégy azért, hogy még jobb, inspirálóbb legyen számodra, társaid és a többiek számára is a verseny napja!</p>
<p><strong>Vigyázz magadra</strong> <strong>és légy egészséges</strong> – minden ponton figyelj arra, hogy mit teszel, ne tégy olyat, ami veszélybe sodor! A verseny előtt a te feladatod teljes energiaszintre feltölteni magad – aludj sokat, vigyázz az egészségedre! A sikeres csapatok sikeres csapattagjai teljes erőbedobással tudnak a versenynap kihívásaira koncentrálni.</p>
<p><strong>Légy ott, ahol lenned kell</strong> – a sikeres versenyzés alapfeltétele, hogy időben ott vagy, ahol a verseny szerint a csapatnak lennie kell. A legtöbb versenyt iskolaépületekben vagy nyilvánosság számára nyitott helyeken rendezik. Ne szaladgálj, kergetőzz, mert az balesethez vezet.</p>
<h3>Versenyek után</h3>
<p>Versenyek során sok élményt, tapasztalatot szerzünk. Gyarkan kapunk ajándékokat más csapatoktól és gyakran adunk mi magunk is ajándékokat.
A verseny után mindig találkozunk együtt és igazságosan, közösen megosztva az emlékeket osztjuk el, az ajándékokat, emlékeket. Igyekszünk a fotókat egymással megosztani, hogy az élmények képei mindenkinél meglegyenek.</p>
<p>Sohasem ez a legfontosabb, de néha az elért eredményeinkért kupákat nyerünk. Ezek a csapat főhadiszállásán felkészülésünk közben motiválnak minket és a jövő csapattagjait a keményebb munkára, kitartásra, önmagunk legyőzésére és újabb sikerek elérésére.
</p>

<h2>Családtagok bekapcsolódása: szülők, számítunk rátok [szülők]</h2>
<p>A sikeres diákok sikeres csapatában a szülők, vagy akár nagyobb testvérek segítsége is fontos és elengedhetetlen. A szülőktől kérjük, hogy a csapatot legalább egy segítő feladatkörben támogassák, hogy közösen tudjuk sikerhez segíteni őket.</p>
<p>Sokat jelent a diákoknak, ha otthon érdeklődtök és segítetek, lelkesítetek - miközben a munka örömét meghagyjátok nekik.</p>

<h3>Utazás a versenyek, események helyszínére</h3>
<p>A versenyek helyszínei sok esetben lakóhelyünktől távol esnek. A versenyhelyszínre való eljutásban kérlek egyeztess a többi szülővel és a felkészítővel, amennyiben te nem tudod megoldani a gyerek utazását, lejutását, vagy tudsz segíteni másik gyerek lejutásában. Sok esetben tudunk csapatként megoldást, segítséget nyújtani. A verseny helyszínéről minden esetben előre adunk információt. A nyári táborokba, szakértőkhöz vagy meetupok-ra való lejutás esetén is hasonlóan egyeztess az gyermek utazásáról.</p>
<p>Pár esetben lehet szükség a segítségre a diákok előadásának kellékeinek szállításában is.</p>
<h3>Szállás a versenyek helyszínén</h3>
<p>Esetenként a versenyek helyszínei sok esetben lakóhelyünktől távol esnek. Itt a szállás egyeztetésében, keresésében nyújtott segítséggel tudod támogatni a csapatot.</p>
<h3>Lelkesítés</h3>
<p>A versenyek egy része nyílt, itt minden hangos szurkoló kiáltozás, magasban lebegő kéz és zászló sokat jelent a diákoknak. A sikeres csapatokat a sokan lelkesítik – otthon és a versenyek helyszínén is.</p>
<h3>Táborok, versenyek, események</h3>
<p>A felkészülések, a versenyek során és a táborokban a gyerekek önállóan dolgoznak. A felkészítők eleinte és időnként segítik őket ebben, ugyanakkor közösen törekszenek az idő jelentős részében arra, hogy minél hamarabb a tanulás, és a felfedezés, így az eredmények és az elvégzett munka is a gyerekek sajátja legyen.</p>
<p>Ezeken az eseményeken a felkészülés, versenyzés és munka során a diákok önállóan, a szüleik nélkül dolgoznak, tanulnak.</p>
<p>Táborokban és versenyeken a gyerekek szállását a csapatépítés miatt legtöbbször együtt, nemek szerint bontott szobákban oldjuk meg.</p>
<p>Versenyek során a diákok a csapatok számára elzárt területen készülnek, így oda a szülők nem tudják elkísérni a csapatot. A versenyek egy része nyílt – robotfutás és kutatási bemutató.</p>
<p>A táborokban a szülők tudnak csatlakozni a felkészülésen kívüli szabadidős programokhoz. Vidám és jó társaság vagyunk 😊</p>
<h3>Étel</h3>
<p>A sok tanulás és munka mindig sok kalóriát emészt fel = a gyerekek mindig éhesek. A csapattalálkozók, versenyek alkalmával gondoskodunk a megfelelő minőségű és egészséges étkezésről. A tapasztalat szerint ezek mellett mindig örülnek süteménynek, édességnek. Néhanapján nagyban tudod a csapat munkáját és jókedvét segíteni egy tálca saját süteménnyel vagy az általuk is szívesen fogyasztott gyümölccsel, finomsággal.</p>
<p>A táborokban igyekszünk magunk elkészíteni az ételt. Könnyebb dolgunk van abban az esetben, ha a diákok maguk is minél többféle ételt elfogadnak. Kérlek minden ételallergiát jelezz a felkésztőknek előre!</p>
<h3>Szponzorok</h3>
<p>Azért, hogy a felkészülést a lehető leghatékonyabban végezhessük, igyekszünk a lehető legtöbb technikai eszközt biztosítani a diákok felkészüléséhez. A kellékek, technikai prototípus eszközök, versenyek, utazások költségeit igyekszünk csökkenteni támogató cégek bevonásával.</p>
<p>A diákoknak szüksége van a szülők segítségére támogatókkal való egyeztetésben, támogatások megszerzésében.</p>
<h3>Végül, de nem utoljára …</h3>
<p>Nem kell tudnod, hogy milyen az űrhajók hajtóműve, vagy hogy mi a különbség a tengely és a liftarm között, mi fán terem az EV3-G MyBlock! Szurkolj, érdeklődj a gyerekednél, egyeztess a többi szülővel – ezzel is mutathatod a támogatásod a gyerekednek. A sikeres csapatokat jellemzi a szülők és közösség érdeklődése és támogatása.</p>
<p>Hozd a fényképeződ magaddal és készíts sok képet! Oszd meg a felkészítővel ezeket a képeket az események/évad után!</p>
<p>Szeretnénk tudni, hogy mi segít neked a csapat támogatásában. Még több információra van szükséged vagy egy másik módon tudod segíteni, támogatni őket? Szükségünk van rád, kérlek beszélj a felkészítővel vagy a már csapat életébe bekapcsolódott szülőkkel, hogy még több ötlethez, információhoz juss!</p>
<h2>Eddigi csapattagjaink és sajtó [büszkeségeink]</h2>
<p>Nagyon <a href="years.html">büszkék vagyunk</a> minden diákra, aki részese volt eddigi közös munkánknak, örömünknek, sikereinknek. A sikerek egy része <a href="sajto.html">sajtóhír<a> formájában is megjelent.</p>
<h2>Támogatóink</h2>
<p>Nincs eredmény <a href="sponsor.html">barátok és segítők</a> nélkül! Hálásak vagyunk mindazoknak a cégeknek, akik anyagilag is segítették csapatunk felkészülését az elmúlt évek alatt, így a tanulásra, robot összeállítására, kutatásra és a csapat építésre tudtunk koncentrálni.</p>
<p>Köszönjük!</p>
<h2>Köszönetnyilvánítás [köszönet]</h2>
<p>Külön köszönjük a csapat kézikönyv létrehozásában nyújtott a hatalmas segítséget:<br /> We would like to thank all the help and inspiration provided for the team handbook for the teams:</p>
<p><em>The Nuclear Bananas Team, Rock City Robots FLL Team, Not The Droids You Are Looking For Team, Clear Creek CCISD Team, G-Bots Robotics Team, Ligon FLL Team, Sylvania STEM Center Team.</em></p>

<!-- ------------------------------------------------------------------------------------------------ -->
<!-- ------------------------------------------------------------------------------------------------ -->
</div>
</div>

<script>
//-- remove h1 links
$("#main_container h2").map(function () {
    var s = $(this).text().toLowerCase();
    var m = s.match(/\[(.*)\]/);
    if (m) {
    //debugger;
        let elem_id = m[1];
        let id_attr = elem_id.replace(/\s+/g, "-").noAccents();
//    console.log(id_attr);
//    debugger;
        $(this).before( '<a class="anchorfix" id="'+id_attr+'"></a>' );
        $(this).text($(this).text().replace(/\[(.*)\]/, ''));
        return elem_id;
    } else {
        return null;
    }
});
<!-- .each(function (i, v) { -->
    <!-- $("#mainNav ul").append("<li class='nav-item'><a class='nav-link js-scroll-trigger' href='#" + -->
        <!-- v.noAccents().replace(/\s+/g, "-") + -->
        <!-- "'>" + -->
        <!-- v + -->
        <!-- "</a></li>"); -->
<!-- }) -->

</script>
